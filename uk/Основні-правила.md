---
title: Основні правила
description: 
published: true
date: 2023-03-07T23:23:19.562Z
tags: 
editor: markdown
dateCreated: 2023-03-05T19:38:09.308Z
---

Якщо ви приєднуєтеся до цього сайту, ви повинні ознайомитися з правилами Commishes.

Повністю продивитись та зрозуміти правила це ваша зобов'язаність. Незнання або нерозуміння будь-яких правил не є виправданням для їх порушення, і всі порушення правил розглядатимуться однаково, навмисні чи ні.

Якщо ви не впевнені що означає правило, не розумієте його, або не впевнені, що щось порушує правило, не соромтеся запитати. Ви можете отримати допомогу щодо правил на будь-якому з наших <a href="https://ych.commishes.com/home/help/">каналів підтримки</a>.

Навмисне чи ненавмисне порушення будь-якого з цих правил може призвести до таких наслідків як: тимчасове відсторонення, скасування аукціону або повне блокування аккаунту на сайті.

Адміністратори та модератори не зобов’язані оголошувати попередження до того, як покарання набуде чинності. Якщо ви виявите будь-який недоречний вміст або будь-які інші порушення правил на сайті, повідомте про це.

# 1. Поведінка
Як користувач Commishes, ви повинні належним чином і з повагою ставитися до інших. Ввічлива взаємодія, навіть у разі розбіжностей, обов'язкова. Завжди можна і рекомендується проконсультуватися з модератором, щоб уникнути переростання конфлікту.
## 1.1 Харасмент
1. Націлювання на іншого користувача з наміром перешкодити його мирному використанню сайту **заборонено**, і залежно від серйозності може призвести до тривалого або безповоротного блокування.
2. Неправильне використання сайту з метою переслідування іншого користувача тягне за собою попередження за харасмент та попередження за будь-які інші правила, які були порушені під час переслідування, наприклад підроблені ставки або альтернативні облікові записи.
3. Висловлення неконструктивної негативної думки щодо учасника торгів, художника, суми ставки, аукціонної ціни, кількості малюнків, порушень поза сайтом або якості мистецтва **заборонено** та може призвести до незначного попередження. Цей список не є досконалим. Це не обов’язково стосується випадків, коли митець явно просить критики, або до малюнків, які ви придбали.
4. Дії щодо користувача, навіть якщо його підозрюють у порушенні правил, все одно можуть вважатися харасментом. Суворість покарання та чи є покарання взагалі, залежить від випадку. Будь ласка, утримайтеся від спроб вершити правосуддя для безпеки власного аккаунту. Замість, поскаржтеся на них. У надзвичайних ситуаціях, таких як видавання себе за іншу особу, надішліть приватне повідомлення модератору або, краще, безпосередньо адміністратору.
5. Використання особистих повідомлень, відповідей або коментарів для запитів про послуги, гроші або для реклами заборонено та призведе до попередження.
6. Публікація контенту, спрямованого на певну групу людей, з наміром викликати забурення у цій групі, вважається харасментом. Намір виявляється на розсуд адмінів.

## 1.2 Приватні  взаємодії
1. Приватні взаємодії не модеруються, доки користувач, який бере участь у взаємодії, не повідомить про приватне повідомлення групі модераторів. Якщо модератор присутній і може прочитати ПП, його ім’я з’явиться праворуч.
2. У приватних повідомленнях застосовуються такі самі правила щодо вмісту та поведінки.

## 1.3 Скарги на вміст
1. Є кілька способів поскаржитися на вміст, кожен із яких має свій час виконання.
- У надзвичайних ситуаціях, таких як видавання себе за іншу особу високого рівню тощо, ви можете надіслати приватне повідомлення адміністратору з нашого <a href="https://discord.com/invite/tzPQHcW">Discord серверу</a>. Не надсилайте приватні повідомлення адміністраторам з будь-якої іншої причини, якщо вас не просили.
- Для аукціонів, які порушують правила, рекомендується використовувати вбудовану функцію скарги. Старіші скарги мають пріоритет, вони обробляються в порядку їх отримання.
- Для найшвидшої відповіді рекомендується зробити пост в #support channel у нашому <a href="https://discord.com/invite/tzPQHcW">Discord сервері</a>, або <a href="https://t.me/joinchat/QF2m1w4fMu6xcSlJ">Телеграм каналі</a>. Важливіші скарги мають пріоритет, тому ваша скарга чи запитання можуть загубитися.
- Для загальних запитів або скарг, які не потребують миттєвого вирішення, ви можете надіслати електронний лист на patch@commishes.com
- Для звітів про помилки сайту, будь ласка, прочитайте повідомлення про помилки.
2. Скаржтесь на контент, який, на вашу думку, порушує будь-які правила з цієї сторінки. Для швидшої обробки скарги залиште якомога більше доказів, інакше її може бути відхилено.
3. Численні скарги, які ні до чого не ведуть, можуть призвести до того, що доповідач отримає попередження за неправдиві скарги.
4. Якщо скарги, здавалося б, цілеспрямовані та використовуються для спроби перешкодити користувачеві мирно провести аукціон, можна одночасно отримати попередження за «неправдиве повідомлення» та за переслідування.

## 1.4 Непристойний або незаконний контент
1. Commishes не втручається у модерацію контенту що не є цілеспрямованим переслідуванням або незаконним. Ми у процесі розроблення способу блокування певного вмісту, який ви не хочете бачити.
2. Сервери Commishes знаходяться у Німеччині та дотримуються законодавства Німеччини. Це включає два основні обмеження вмісту, які ми запроваджуємо:
- Сумнівні чи відверті зображення людей які виглядають неповнолітніми, або яким, як сказано, ще немає 18 років. Це не стосується нелюдей. Такі види як ельфи, які в основному схожі на людину, вважаються людьми, і це правило їх стосується.
- Зображення нацистської символіки, медальйонів, уніформи чи гасел є незаконними в Німеччині, тому їх заборонено розміщувати на Commishes.
3. Хоча це не заборонено законом, але з міркувань безпеки ми не дозволяємо реалістичні зображення людей або переважно людиноподібних істот, як-от ельфів, які займаються сексом або сексуально примушують себе до нерозумної невигаданої істоти (ака реальні тварини).
4. Через негативний вплив на арт-спільноту в цілому, NFT і малюнки, створені ШІ, **заборонені** на Commishes.
5. Деякі популярні медіа не можна продавати на нашому веб-сайті через проблеми з авторським правом або з інших причин. Наприклад, Digimon **заборонено** продавати як адоптів на нашому сайті, оскільки вони не є видом/мають кілька варіантів або копій. Їх публікація призведе до призупинення з «Зверніться до служби підтримки» коментарем. Для отримання додаткової інформації див. розділ 4.4 Порушення авторських прав.

## 1.5 Мікромодинг і самосуд
1. Єдиний інструмент, доступний для користувачів, який допомагає модерувати сайт — це можливість повідомляти про контент, який порушує правила. Це включає чати підтримки та функцію скарги на сайті. Використання будь-якої функції сайту для звершення самосуду може призвести до тимчасового призупинення дії вашого облікового запису. Це включає, але не обмежується:
- Ставки величезних сум грошей на аукціоні художника, щоб запобігти їх отриманню ставок від інших
- Коментувати під дописами художників, щоб "попередити" інших, навіть якщо те, що ви говорите, правда.
- Скарги на всі аукціони художника через щось, не пов’язане з самими аукціонами
- Зв'язуватися з переможцями аукціону безпосередньо будь-якими способами, щоб спробувати відмовити їх від покупки аукціону.
2. Ділитися своїм досвідом з художником, навіть негативними, цілком дозволено за двох умов:
- Вам не можна формулювати свій відгук таким чином, що його можна буде вважати образливим або принизливим. Будьте лаконічними, не злими.
- Вам не можна розміщувати свій відгук як відповідь або коментар до публікацій самого митця, але ви можете залишити посилання на ці публікації.

## 1.6 Обведення, крадіжка, та копіювання
Існує тонка грань між тим, що вважається натхненним і тим, що вважається крадіжкою та/або обведенням. У цьому розділі описано, що це означає і які їхні наслідки.
1. Обведення не дозволено на Commishes. Це означає, що будь-який аукціон, лінії якого, частково чи цілком, надто схожі на вже раніше існуючі арти, не буде дозволено. **Це призведе до негайного безповоротного блокування.** Апеляції розглядатимуться, лише якщо обведення є незначним і користувач має хорошу історію на сайті.
2. Пряма крадіжка зображень у будь-якій формі заборонена і призведе до безповоротного бану.
3. Художні стилі, пози, оригінальні види та ідеї не вважаються власністю, що підлягає захисту, доки вони не порушують правила обведення.

## 1.7 Ухилення від бану
1. Публікація нових аукціонів на другому обліковому записі (включно з дозволеними альтернативними аккаунтами), коли будь-який із ваших аккаунтів заблоковано або відсторонено, вважається ухиленням від бану та може призвести до вічного блокування для всіх облікових записів.
2. Якщо вас забанили на 72 години або довше, і ви хочете продовжити спілкування з клієнтом у CRM, ви можете зв’язатися зі службою підтримки, щоб отримати тимчасовий доступ до чату, доки ви чекаєте на закінчення бану.

# 2. Сайт
## 2.1 Система вікового рейтингу контенту
Система вікового рейтингу контенту існує, щоб дозволити користувачам легко блокувати вміст, який вони не бажають або не повинні бачити. За замовчуванням користувачі можуть переглядати тільки «safe» аукціони.
> Рейтинги для аукціонів також включають будь-які потенційні зміни та посилання в описі.
{.is-warning}
1. Вам має бути 18 або більше, щоб переглядати або публікувати будь-який аукціон понад рейтингу «safe». Порушення цього правила призведе до безповоротного блокування.
2. Рейтингова система така як позначено нижче. Позначення аукціону як нижчого рейтингу, коли він повинен бути вище, є підставою для бану по причині розбіжності в рейтингу. Позначення як «questionable», коли воно має бути «explicit», є підставою для попередження або 24-годинного відсторонення за перше порушення, але позначення аукціону як «safe», коли він має бути «explicit» або «shock», може призвести до 72-годинного, тижневого або постійного блокування. Якщо ви сумніваєтесь, наразі немає покарання за оцінку зображення вищою, ніж вона є. Ви також можете звернутися до адміністратора в наших чатах підтримки.

- **Safe:** Безпечні аукціони, які можуть бути вільно переглянуті дітьми. Це означає:
1. Ніяких статевих органів. Сюди входять піхви диких тварин, комічні «х» ануси та жіночі соски.
2. Ніяких обрисів геніталій, навіть невиразно. У тому числі через одяг.
3. Жодного натяку чи вказівки на те, що секс відбувався, відбувається або має відбутися.
4. Без нецензурної лексики.
5. Жодної крові або моторошних зображень, створених для того, щоб налякати користувачів.
6. Фокус не повинен бути спрямований на традиційно еротичну частину тіла, навіть якщо персонаж повністю одягнений.
7. Жодних явних фетишів будь-якого роду, сексуальних чи ні.

- **Questionable:** Сумнівні фото – зображення, створені бути еротичними, непристойними чи хтивими, але які не назовеш порнографією.
1. Оголеність дозволена, якщо не видно репродуктивних статевих органів або заднього проходу.
2. Великі груди або сідниці дозволені, якщо їх не показують/торкаються у сексуальному плані.
3. Моторошні зображення, створені для того щоб налякати користувачів, але ніякої крові
4. Комічні генеталії такі як малюнки пенісів у стилі кабінки шкільного туалету, або «X» ануси, які не є еротичними.
5. Наявний секс лише через діалог або вираз обличчя.
6. Художній бондаж/шибарі, якщо не видно статевих органів.
7. Candy gore (цукеркове криваве месиво)
8. Оголені персонажі, які піддаються «зручній цензурі», наприклад гілка дерева, що закриває їхні статеві органи. *Будь ласка, пам’ятайте, що якщо ви пропонуєте версію без цензури, аукціон вважається відвертим (explicit).*
9. Вживання рекреаційних наркотиків, таких як алкоголь або марихуана.

- **Explicit:** Жорстке порно, яке більшість дорослих не вважатиме цензурним попереднім переглядом витвору. Це включає:
1. Оголені жіночі соски.
2. Випуклості, "верблюжі пальці", латекс та інший облягаючий одяг, який демонструє форму статевих органів знизу.
3. Будь-які видимі репродуктивні статеві органи або анус.
4. Секс, включаючи «рентген» яйцеклітини/сперму.
5. Сексуальні рідини.
6. Еротичні обмацування або тертя (такі як прелюдія), мастурбація та використання іграшок, призначених для отримання сексуального задоволення.
7. Фетиші, пов'язані з сексуальним контактом.
8. Терміни, які стосуються будь-чого сексуального характеру, зокрема ahegao, MILF, trap, futa

- **Shock:** будь-яке зображення, яке далеко не відповідає нормі, але не заборонене правилами сайту в *1.4 Непристойний або незаконний контент*. Це включає, але не обмежується цим:
1. Розчленовування, кров, смерть, травлення, тортури.
2. Поранення, нанесені зброєю. Фактичні органи та кістки (наприклад, кишечник, легені, анатомічно правильне серце).
3. Все, що звичайна людина вважатиме «огидним», наприклад "scat", "watersports", бруд, пукання, погана гігієна, підгузки та екстремальні фетиші.
4. Дитинча тварин та нелюди, які виглядають або показані як молодші за 18 років. Будь ласка, пам’ятайте, що людиноподібні персонажі віком до 18 років заборонені в *1.4 Непристойний або незаконний контент*.
5. Зоофілія, яка на цьому сайті наразі визначається як «статеві акти за участю нерозумної істоти».
6. Зґвалтування
7. Нерекреаційне вживання наркотиків.

## 2.2 Аватарки та банери
1. Зображення профілів і банери на всьому сайті мають відповідати критеріям **безпечного** зображення, як описано в *2.1 Система вікового рейтингу контенту*.
2. Не крадіть аватар або банер іншого користувача.

## 2.3 Альтернативні або кілька облікових записів
Кілька облікових записів корисні з багатьох причин, але мають багато обов’язків. Будь ласка, дотримуйтеся цих правил, щоб переконатися, що до ваших облікових записів не будуть вжиті заходи:
1. Альтернативний обліковий запис має мати визначену причину, якщо її запитають, наприклад, щоб відокремити NSFW і SFW арти, або відокремити адоптів від інших аукціонів.
2. Вам не дозволяється публікувати аукціони з нового облікового запису, якщо у вас ще є старі замовлення які треба доробити на основному аккаунті. Завершіть усі необхідні малюнки, а потім опублікуйте нові. Якщо ви публікуєте нові аукціони та перестаєте відповідати на старі, співробітники у праві вважати, що ви ухиляєтеся від роботи та обманюєте людей, і вжити проти вас заходів.
3. Вам не дозволяється публікувати нові аукціони з альтернативних облікових записах, якщо ваш обліковий запис заблоковано або призупинено. Це зроблено для запобігання обходу бану шляхом перенесення аукціонів на інший обліковий запис. Якщо ви це зробите, ви можете бути безповоротно заблоковані по причині ухилення від бану.

## 2.4 Спільні облікові записи
Спільні облікові записи дозволені за кількома правилами:
1. Якщо спільний обліковий запис порушує будь-які правила, усі користувачі, які є частиною групи, караються однаково на своїх основних облікових записах, якщо вони у них є. Таким чином, настійно рекомендуємо бути обережними щодо того, з ким ви ділитеся обліковими записами або кому дозволяєте публікувати своє мистецтво.
2. Будь-які аукціони, у публікаціях спільного облікового запису, повинні містити юзернейм оригінального митця та спосіб прямого зв’язку з ними.
3. Якщо спільний обліковий запис публікує мистецтво користувача, який був забанений або наразі відсторонений, це вважається ухиленням від бану та передбачає таке ж покарання, як і ухилення від бану. Настійно рекомендується перевіряти користувачів, для яких ви розміщуєте арти.

## 2.5 Обмеження по розміщенню аукціонів
Хоча немає обмежень на кількість аукціонів, які ви можете проводити одночасно, не нашкодить пам’ятати про наслідки цього:
1. Будь-які аукціони, які завершуються або скасовуються до продажу, призведуть до зниження вашої оцінки як митця, і ваші майбутні аукціони не бачитимуть стільки людей.
2. Приблизно 5 одночасних аукціонів призведуть до зниження вашої оцінки для кожного аукціону, і вони будуть показані меншій кількості людей.
3. Мати справу з такою кількістю аукціонів одночасно може бути надзвичайно важко, переконайтеся, що ви берете на себе ту кількість роботи, з якою зможете впоратися.

Кілька аукціонів можна опублікувати, якщо вони дотримуються таких правил:
1. Вони не ідентичні, тобто як клон аукціону з кількома слотами. Ви можете публікувати лише один з них за раз. Ми пропонуємо встановлювати однакові початкову ставку та автоматичну покупку на багатослотових аукціонах, щоб ви могли повторно опублікувати їх одразу, коли хтось їх придбає.
2. «Таємничі скриньки» повинні мати певну унікальність або вказівку на те, що всередині.
3. До них докладено певних зусиль. Перефарбовування деяких речей, щоб обійти правило «не ідентичні», або надзвичайно грубі ескізи можуть бути видалені заради забезпечення якості.
4. Для адоптів, вам не дозволено публікувати більше ніж 3 аукціони, які використовують ту ж саму базу одночасно. Це включає «таємничі скриньки».
5. Розміщення ідентичних аукціонів у кількох категоріях вважається спамом.

## 2.6 Система нарахування балів
Система нарахування балів на Commishes — це спосіб, за допомогою якого користувачі могуть вподобати або дізлайкнути аукціони які вони знаходять. Аукціони, які отримали більше вподобайок, відображаються вище в списку.
1. Голосувати за аукціон позитивно чи негативно через те, що особа, група чи колектив попросили вас зробити це обмін на гроші, рекламу чи вподобайки на ваші власні аукціони, заборонено, і якщо буде виявлено, це призведе до безповоротнього блокування.
2. Голосування на власних аукціонах з окремого облікового запису чи облікових записів призведе до блокування всіх облікових записів.

## 2.7 Взаємодії з адмінами
Ми намагаємося забеспечити, щоб усі взаємодії з персоналом були приємними та лаконічними. Ми розуміємо, що ваші поточні обставини можуть викликати стрес або дратувати. Будь ласка, будьте добрі до нашого персоналу, і ми допоможемо вам, наскільки це можливо. Щоб допомогти нам і собі, будь ласка, візьміть до уваги кілька правил під час взаємодії з персоналом:
1. Не надсилайте приватні повідомлення модератору чи адміністратору безпосередньо без запиту, вони, ймовірно, проігнорують повідомлення або можуть його навіть не побачити.
2. Якщо ви вважаєте, що модератор ставиться до вас несправедливо, ви можете попросити поговорити з кимось, хто вище за них. Ми серйозно ставимося до скарг на персонал і проведемо відповідне розслідування. Це майже ніколи не призводить до скасування бану раніше, за винятком екстремальних обставин.
3. Взаємодія зі співробітниками за допомогою миттєвих повідомлень, таких як Telegram і Discord, є *привілеєм*. Вас можуть забанити в цих чатах, якщо ви відмовитеся дотримуватися правил чату або станете некерованими. Вашим основним способом зв’язку з персоналом стане електронна пошта, яка є набагато повільнішою та, як правило, менш бажаною.
4. Говорячи про аукціон, обліковий запис або приватне повідомлення, надайте посилання на відповідну сторінку, щоб швидше отримати допомогу.

## 2.8 Відозва бану
Блокування іноді слугують попередженнями, які можна зняти. При спробі відізвати бан слід враховувати деякі моменти:
1. Зняття бану не гарантується. Скарги на те, що апеляція довго розглядається, може призвести до більш тривалого блокування.
2. Якщо це ваш перший бан, і він не пов’язаний з чимось екстремальним, якщо ви добрі до персоналу та демонструєте, що розумієте, що ви зробили не так і чому це порушило правила, нам дозволено скасувати заборону передчасно. Зазвичай це відбувається лише для 24-годинних блокувань.
3. Якщо у вашому повідомленні про блокування написано «contact staff» або щось подібне, це постійний бан, який, скоріш за все, можна скасувати, просто зв’язавшись із персоналом і надавши додаткову інформацію. Зазвичай це трапляється, якщо ми підозрюємо, що ваш аккаунт є самозванцем, або у вас є багато аукціонів, які ви повинні завершити.

## 2.9 Тривалість банів та система страйкового покарання
Блокування мають різну тривалість та тяжкість. Гірші правопорушення тривають довше. Кілька порушень зроблять ваш бан ще довшим. Ось стандартні тривалості блокування які ми можемо надати:
1. **24 години:** 24-годинні блокування зазвичай дають за незначні та перші порушення.
2. **72 години:** триденні блокування зазвичай дають за другі або гірші порушення, такі як позначення порнографії як «safe». Ваші поточні аукціони можуть бути скасовані. Функцію просування можна буде повторно застосувати до нового аукціону, якщо ви попросите адміністратора.
3. **1 тиждень:** однотижневі блокування дають за декілька порушень, або за дуже поганні. За таке майже завжди скасовуються ваші поточні аукціони. Функцію просування можна буде повторно застосувати до нового аукціону, якщо ви попросите адміністратора.
4. **2 тижні:** Зазвичай це «останнє попередження». За більші правопорушення або за кілька порушень однакової тяжкості. Ваші поточні аукціони буде скасовано, і ви втратите функцію просування.
5. **Безповоротньо:** Коли до вас все ніяк не доходить, і ми віримо, що сайт буде безпечнішим без вас. Це також тривалість яку ми застосуваємо одразу, якщо ми віримо що ви нелегітимний художник який або краде малюнки, або обводить. Ми також використовуємо цю тривалість, якщо вам потрібно зв’язатися з адміністрацією, перш ніж відновити контроль над своїм обліковим записом. Якщо це так, ми повідомимо про це в повідомленні про блокування.

## 2.10 Назви аккаунтів та посилання на соц. мережі
Щоб забезпечити безпеку клієнтів і митців на сайті, ми ввели вільні обмеження щодо назв ваших облікових записів і соціальних мереж, посилання на які ви залишаєте.
1. Якщо ви залишаєте посилання на будь-яку іншу соціальну мережу, постарайтеся створити зворотне посилання на Commishes принаймні в одній з інших соціальних мереж, щоб ми могли підтвердити, що ви справді художник, а не імітатор. Це не обов’язково, але допоможе вам, якщо вашу легітимність буде поставлено під сумнів.
2. Не називайте себе ім'ям, підозріло близьким до імені іншого митця, це може призвести до постійного бану, доки ви не доведете, що ви законно використовуєте це ім’я.
3. Не називайте себе непристойним або провокативним іменем. Ім'я повинні бути безпечними.

## 2.11 Правила мінливі
Ці правила нові та можуть бути змінені з новою інформацією. Поки ми дізнаємося, як найкраще контролювати та модерувати сайт, ми змінюватимемо ці правила за потреби, щоб забезпечити більш зручну роботу для користувачів. Якщо у вас є думки щодо цього, будь ласка, поділіться ними з адміністраторами. Зазвичай правила не змінюються задньою силою, але так може бути у рідкисних випадках.

# 3. Проведення аукціону
Публікуючи новий аукціон на Commishes, переконайтеся, що ваша публікація відповідає таким критеріям:
1. Вона має належати вам. Ви повинні мати можливість передати право власності покупцеві.
2. На неї має бути відповідна ціна. Пропонування витворів мистецтва зі штучно завищеними цінами не допускається.
3. Ви повинні бути готові продати товар або продукт, який пропонуєте.

## 3.1 Прев'ю зображення
Зображення попереднього перегляду допомагає користувачам зрозуміти, на що вони роблять ставку. Ми виявили, що найкраще впадають у око персонажі в пастельних кольорах. Будь ласка, дотримуйтесь цих правил під час завантаження прев'ю зображення:
1. Воно має бути повністю вашим малюнком. Обведенні, вкрадені, або відредаговані чужі арти, навіть частково, призведуть до бану. Скоріш за все безповоротньо. Це не стосується адоптів, див. *4. Адопти*. Це також не обов’язково стосується баз. Див. *3.7 Використання баз*.
2. Передбачається, що будь-які об’єкти чи анатомія, включені в перв'ю, можуть бути безкоштовно додані до остаточного зображення, якщо на самому зображенні не зазначено інше. Це включає крила, хвости, одяг, фони тощо. Це не включає шейдинг.
3. Хоча в описі ви можете запропонувати будь-який вид для клієнта, персонажі на зображенні мають відповідати категорії, у якій розміщено аукціон.
4. Початкова ставка/мінімальне збільшення ставки/автоматична покупка на зображенні прев'ю аукціону не обов’язково повинно збігтися з тим, що ви встановили в налаштуваннях. Ціна, яку ви встановлюєте на сайті, має перевагу над самим аукціонним зображенням і має бути дотримана.
5. Зображення аукціону не повинно бути здатним викликати епілепсію, якщо воно анімоване.
6. Прев'ю аукціону не може мати кілька адоптів на одному зображенні. Будь ласка, обріжте зображення і залиште лише того персонажа, якого ви хочете продати або продаєте.

## 3.2 Вимоги до опису
В описі міститься вся найважливіша інформація. Будь ласка, будьте дуже обережні з ними, оскільки це головна причина для занепокоєння у багатьох скаргах.
1. Будь-які посилання у вашому описі мають відповідати рейтингу аукціону під час перегляду в анонімному браузері. Якщо ми відкриваємо посилання з вашого опису в режимі анонімного перегляду й можемо бачити відвертий матеріал без необхідності входити в систему чи підтверджувати вік, ваш аукціон також має бути позначений як «explicit». Це означає, що на такі сайти, як Furaffinity, Inkbunny та Deviantart, майже завжди можна залишати посилання.
2. Будь-які зміни чи доповнення, які ви пропонуєте в описі, також мають відповідати рейтингу аукціону. Якщо ваше прев'ю є безпечним, але ви пропонуєте відверті редагування або доповнення, ваш аукціон теж має бути позначений як «explicit».
3. Оскільки опис набагато легше редагувати, ніж зображення, якщо ви вирішите вказати початкову ставку в описі, вона має відповідати встановленій початковій ставці аукціону. Радимо не вказувати початкову ставку в описі.
4. Будь ласка, заздалегідь вкажіть спосіб оплати, який ви приймаєте, в описі.
5. Якщо ви розміщуєте аукціон на інших сайтах, ви повинні вказати, де ще відбувається аукціон. Див. *3.8 Дозвіл на ставки за межами сайту*.
6. Ви повинні дотримуватися правил з *3.7 Використання баз* якщо публікуєте арт, у якому використовується основа для малювання.

## 3.3 Базова необхідна інформація в описі
Деякі художники нехтують включенням усієї необхідної інформації під час розміщення аукціонів. Щоб уникнути суперечок щодо того, що очікується за замовчуванням, припустимо, що наведене нижче стосується всіх аукціонів, якщо тільки митець не вкаже інше.

Будь ласка, зверніть увагу, що ви, як художник, можете змінювати ці правила, визначивши або залишивши посилання на свої власні правила в описі. **Ми наполегливо рекомендуємо вам змінити їх у своєму описі, щоб адаптувати Умови використання до ваших потреб і можливостей, оскільки ви та клієнт несете відповідальність перед ними.**

- За складний дизайн персонажів стягується додаткова плата.
- За одавання кінцівок, таких як крила, додавання/видалення одягу або за інші особливі запити стягують додаткову плату.
- Зберігання готового малюнку в таємниці стягує додаткову плату.
- Персонажі мають відповідати наданому прикладу типу фігури та пропорцій.
- Персонаж має бути того самого виду, що й персонаж наведений як приклад у прев'ю.
- Аукціон унікальний і не буде перепроданий, якщо тільки він не використовує базу.
- Фінальне зображення матиме таку ж саму якість, що й зображення попереднього перегляду.
- Оплата наперед.
- Оплата здійснюється через PayPal Goods & Services в доларах США.
- Клієнт повинен мати в наявності референс зображення свого персонажа на момент покупки.
- Якщо детальність промальовки аукціону перевищує рівень ескізу, ескіз може бути наданий або не наданий для критики до завершення решти малюнку.
- Якщо WIP не надано та не затверджено, тоді передбачається, що можна внести зміни (у межах розумного) до остаточного зображення.
- Ніякі інші редагування чи незгадані зміни не включені безкоштовно.
- Припускається, що будь-які персонажі на зображенні, для яких не проводиться окремий слот-аукціон, або які, як сказано, ще не зайняті, можуть бути обрані переможцем.

## 3.4 Початкова ставка
Початкова ставка - це мінімальна сума, яку ви готові взяти за аукціон.

1. Встановлення низької початкової ставки та відхилення пропозицій на рівні або вище початкової ставки призведе до блокування за неправдиву рекламу.
2. Забороняється робити ставки на власному аукціоні або запрошувати друга, щоб підвищити початкову ставку. Це призведе до скасування аукціону та призупинення дії всіх залучених облікових записів. Функцію просування буде втрачено.
3. Ваш опис має відповідати вашій початковій ставці, якщо ви вирішите вказати її в описі.
4. Ваша початкова ставка та всі наступні ставки вказані в доларах США.

## 3.5 Знижки та функція просування
Знижки – це спосіб відновити не проданий аукціон із підвищенням видимості. Натомість ви погоджуєтеся прийняти нижчу стартову ставку. Нова початкова ставка відображається вам заздалегідь. Повторне розміщення аукціону зі знижкою є угодою про те, що ви готові прийняти цю нову суму, якщо хтось запропонує її. Оскільки нова ціна продажу діє як нова початкова ставка, до неї застосовуються всі правила *3.4 Початкова ставка*. 

Функція просування дозволяє вашому аукціону бути побаченим більшою кількістю людей за певну суму грошей, але пам'ятайте що це не обов'язково означає що його куплять або він потрапить на головну сторінку, це також залежить від багатьох інших факторів які ми не можемо розголошувати.

## 3.6 Альтернативне використання аукціонів
Аукціони не обов’язково призначені лише для YCH'ів, є й інші дозволені способи використання:
- Пропозиція слота комішок з фіксованою ціною (шляхом встановлення однакової суми початкової ставки та автоматичної покупки)
- Продавання на аукціоні місця для комішок учаснику, який запропонує найвищу ціну (учасник має сплатити лише свою ціну ставки)
- Адопти
- Вироби декоративно-прикладного мистецтва на замовлення
- Продаж бази, яку ви зробили самі, для використання переможцем.

Зауважте, що такі види використання заборонені:

- Розіграші, безкоштовні або за слот комішок.
- Аукціони, де кожен учасник отримує слот.
- «Змагання», де користувачі борються за те, щоб зробити найвищу ставку, але виграють аукціон безкоштовно або за встановленою ціною.
- Аукціони виключно для реклами будь-чого.

## 3.6.1 «Mystery box» аукціони
«Mystery box» аукціони мають кілька правил для запобігання шахрайства, щоб захистити користувачів і допомогти продавцям:

- **«Mystery box» для YCH'ів:**
1. У портфоліо мають бути приклади готових робіт.
2. Опис має містити рівні того, на що претендують учасники торгів, наданий приклад є лише прикладом, відредагуйте його будь-яким способом, який вам підходить.

</ol>
<figure class="table">
  <table>
    <tbody>
      <tr>
        <td>SB</td>
        <td>Розфарбований портрет</td>
      </tr>
      <tr>
        <td>+$15</td>
        <td>Розфарбований в пів тіла</td>
      </tr>
      <tr>
        <td>+$25</td>
        <td>Розфарбований повноріст</td>
      </tr>
    </tbody>
  </table>
</figure>

- **«Mystery box» для адоптів:**
1. У портфоліо мають бути приклади готових робіт.
2. Готові результати мають бути завантажені, якщо тільки клієнт не попросить інакше, щоб запобігти тому, щоб той самий адопт перепродавався кільком людям.
Якщо ви бачите будь-які «Mystery box» аукціони, які порушують ці правила, будь ласка, зверніться до розділу правил <a href="https://wiki.commishes.com/uk/Основні-правила#h-13-скарги-на-вміст">скарги на вміст</a>.

## 3.7 Використання баз
Бази дозволено використовувати за кількох умов:
1. В описі необхідно вказати, що це база.
2. Ви повинні залишити посилання на те, де інші можуть знайти або купити цю базу.
3. У базі має бути чітко зазначено, що вона призначена для комерційного використання.
4. Ви несете повну відповідальність, якщо база, якою ви користуєтесь, була обведена, викрадена чи порушила правила якимось іншим чином. Використовуйте надійні джерела.

## 3.8 Дозвіл на ставки за межами сайту/кроспостинг
Ви можете розміщувати свій аукціон на кількох сайтах одночасно, дотримуючись кількох правил:
1. Ви повинні зробити ставку на власному аукціоні, щоб відповідати ставкам інших сайтів. *Якщо ви не встигаєте або зайняті, і хтось на ych.commishes виграє замість вашої власної ставки з іншогу сайту, ви повинні продати це їм.* Це відповідальність, яку ви берете на себе, розміщуючи аукціон в кількох місцях одночасно. Ігнорування або відмова від продажу клієнту, який виграв на цьому сайті через те, що хтось поставив вищу ставку в іншому місці, але ви не оновили їх ставку тут, призведе до блокування.
2. Ви повинні залишити в описі посилання на всі інші місця, де ви проводите аукціон. Ці місця мають бути загальнодоступними, щоб адміністратори могли переконатися, що ви не намагаєтеся обдурити систему.
3. Приватні ставки, наприклад через приватні повідомлення, такі як Discord, FA, Facebook Messenger тощо, не підлягають перевірці, а тому не допускаються до ставок за межами сайту. Це призведе до тимчасового відсторонення аккаунту. Як альернатива, ви можете повідомити покупцю, щоб натомість він зробив гостьову ставку на аукціоні.

## 3.9 Умови використання
Ви несете повну відповідальність за те, щоб дати своїм клієнтам знати як ви ведете свій мистецький бізнес. Ви повинні прояснити кілька речей, щоб ніщо не могло вас засліпити:
- Незалежно від того, чи приймаєте ви оплату наперед, після завершення ескізу чи в кінці. За умовчанням очікується оплата наперед.
- Чи дозволяєте ви повернення коштів перед початком роботи. За замовчуванням платежі не підлягають поверненню, доки художник підтримує контакт із клієнтом.
- Чи дозволяєте ви повне або часткове повернення грошей після того, як трохи попрацювали над малюнком. За замовчуванням платежі не повертаються.
- Чи публікуєте ви своє мистецтво публічно чи ні. За замовчуванням усі готові роботи вважаються загальнодоступними.
- Чи дозволяєте ви правки ескізу чи ні. За замовчуванням дозволяється один цикл незначних редагувань, щоб краще відповідати побажанням клієнта.

## 3.10 Доплати
1. Художники не можуть просити надбавки на аукціони, які вони проводять, незалежно від типу оплати. *Від учасників торгів очікується лише та ціна, яку вони запропонували, і нічого більше*, якщо їхній запит відповідає правилам  у описі аукціону. *Це включає PayPal і комісію за трансакції*. Змушення клієнта платити більше з будь-якої причини, крім запиту клієнта на додаткову роботу, призведе до бану.
2. Митцям дозволено стягувати більшу плату за будь-які зміни в базовому аукціоні, які не були прямо вказані, але у межах розумного. Це включає, але не обмежується додатковими редагуваннями, змінами виду або типу тіла, варіантів одягу, конфіденційності, прискореної обробки, додаткових персонажів, змін ескізу після першої редакції тощо.
3. Виконавцям дозволяється пропонувати стимули, цілі та доповнення для своїх аукціонів, якщо це пояснюється в описі. Зауважте, що всі доповнення *мають бути необов’язковими*. Наприклад. Додайте шейдинг за +$20, додайте другого персонажа за +$40, використайте персонажа з крилами за +$10, якщо ставка перевищить +$60, ви розблокуєте плоский колір замість ескізу тощо.

# 4. Адопти
## 4.1 Використання баз
Адопти з використанням баз дозволеніякщо вони відповідають загальним правилам аукціонів в розділі *3.7 Використання баз*.

## 4.2 Застосування довільних правил адоптів
Commishes не стають і не будуть ставати на бік художника адоптів із довільними правилами усиновлення. Це означає, що хоча ви можете вказати в своєму описі, що покупцеві дозволено/не дозволено робити з адоптом, слід пам’ятати про деякі речі:
- Адопти не підлягають поверненню з обох сторін. Художник **не може** повернути гроші покупцеві, щоб «забрати» адопта. Покупець **не може** вимагати повернення грошей за персонажа, якщо тільки художник не порушив якісь правила, про які покупець не знав.
- Ви можете вказати свої правила в описі, але єдине, що ви можете зробити, якщо хтось їх порушить, це заборонити йому знову купувати у вас або попередити інших у своїх соціальних мережах. Ви не можете переробити персонажа та забрати їх назад, ми не будемо карати їх на сайті з будь-якої причини. *Ми вважаємо, що покупець повністю володіє персонажем і може робити з ним абсолютно все, що забажає.*
- Якщо ви перепродаєте персонажа, якого продали комусь раніше з будь-якої причини (окрім викупу в них за їхньою згодою), вас буде забанено.

## 4.3 Перепродаж та підтвердження права власності
Перепродаж дозволений на Commishes, але будьте готові надати докази, якщо їх попросять. Загалом, ви повинні дотримуватися таких правил щодо перепродажу та підтвердження свого права власності:
1. В описі вкажіть, що ви не оригінальний художник, ім’я оригінального художника та в кого ви його купили (якщо вони різні).
2. Якщо ви продаєте персонажа, якого купили в іншого митця, додайте посилання на сторінку аукціону/продажу, щоб адміністратор міг підтвердити ваше право власності.
3. Ви повинні мати якийсь водяний знак на прев'ю зображенні адопта щоб запобігти його крадіжці, ми рекомендуємо використовувати ваше ім’я користувача.
4. Якщо ім’я користувача на вашому водяному знаку явно не ваше чи близьке до нього, вас можуть забанити за крадіжку, доки ви не зв’яжетеся з адміністратором, щоб розібратися.

## 4.4 Порушення авторських прав
Ми віримо, що є багато способів бути креативними, але красти в інших – не один із них. Ми дотримуємося кількох правил щодо прийнятного добросовісного використання під час продажу адоптів:
1. Ви не можете використовувати в імені свого персонажа назву продукту, захищеного авторським правом. Наприклад, «Tide Pod pony» або «Coca Cola bunny».
2. Ви не можете використовувати продукт або логотип, захищений авторським правом, у прев'ю зображенні вашого адопта, навіть якщо персонаж заснований на цьому продукті або з цього медіа. Просто вкажіть це в описі.
3. Ви не можете продавати будь-яких оригінальних персонажів, які вам не належать. Це також включає OC'ів інших людей. Це включає важку натхненність. Якщо ваш персонаж буде надто схожий на іншого оригінального персонажа, на розсуд адміністратора ваш аукціон буде вилучено, а проти вас, можливо, буде вжито заходів. Наприклад, продавати OC Нічну Лють цілком нормально, але це не може бути OC на основі Беззубика або демонструвати ті ж самі риси. *Це включає в себе перетворення популярного медіа-персонажа в фурі, поні тощо та продаж його як «оригінального» адопту.*
4. З видівм (персонажі, які мають багато представників в оригінальних медіа) можна робити адоптів. Ось перелік загальних видів, про які ми знаємо та які можна продавати на нашому сайті:
- **Pokémon**
- **MLP (Поні, Яки, Кіріни, Грифони, Морські поні тощо)**
- **Пекельні хортиці**
- **Кентаври**
- **Cookie Run**
- **FNAF аніматроники**
- **Будь-який вид з популярних медіа, який канонічно має кілька представників, варіантів і не є окремими персонажами.**

Ось список видів/типів персонажів, які ***заборонено*** продавати на нашому веб-сайті через авторське право або через те, що вони канонічно не мають кількох представників/варіантів:
- **Digimon (у Digimon немає «видів» – немає варіантів чи кількох представників як у Pokémon. Наприклад, є лише один Ренамон.)**
- **Астронавти у стилі Among Us/персонажі по Among Us**
- **Прибульці з Бен 10 (можна використовувати справжні інопланетні види з шоу, але вони не можуть базуватися на самих прибульцях Бена.)**
- **Genshin Impact/Hoyoverse персонажі**
- **Реальні люди/знаменитості**
- **Будь-який вид у популярному медіа, який канонічно не має кількох представників, варіантів, або є окремими персонажами.**
5. Commishes не визнає закриті види як захищену власність і наразі не видалятиме аукціони, на яких вони продаються «незаконно», доки персонаж унікальний.

# 5. Торги на аукціоні
## 5.1 Процес відкликання ставки
Якщо ви зробили ставку на аукціоні випадково або поставили неправильну суму, це кроки, які вам слід виконати, щоб спробувати відкликати ставку. Зауважте, що якщо обидва кроки не спрацюють, вам доведеться заплатити те, що ви поставили, або зіткнутися з баном за неправдиві ставки.
1. Спочатку зв'яжіться з художником. Художники зазвичай ставляться з розумінням, і багато хто без проблем зніме ставку за вас.
2. Якщо вони не виходять на зв'язок або відмовляються, зверніться до адміністратора. *Зверніть увагу, що адміністратори можуть видаляти ставки, лише якщо це, очевидно, помилка.* Наприклад, якщо ставки дорівнюють 10, 20, 30, а ви поставили 400, це, очевидно, помилка. Але якщо ви поставили ставку 40, ми не видалимо це.

## 5.2 Відповідальність за оплату
Якщо ви виграєте аукціон і з будь-якої причини вирішите не платити художнику чи перестанете відповідати, вас, швидше за все, забанять назавжди. Цей бан буде знято, якщо ви зв’яжетеся з адміністраторами та домовитесь про зустріч із художником, щоб вирішити питання.

Від вас ніколи не вимагається платити більше, ніж суму ставки, якщо ваш персонаж і запит відповідають умовам і правилам аукціону. Див. *3.3 Базова необхідна інформація в описі*.

## 5.3 Снайпінг аукціону
Снайпінг повністю дозволенний. Відмова продати особі, яка заснайпила ваш аукціон, на який ви не встановили функцію анти-снайпінгу, є підставою для вжиття заходів проти вашого облікового запису. Увімкніть захист від снайпингу на своєму аукціоні, якщо вас це турбує.

Якщо ви є учасником аукціону, не соромтеся прокоментувати аукціон із проханням увімкнути анти-снайпінг, якщо його ще не ввімкнено.