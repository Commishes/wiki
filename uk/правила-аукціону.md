---
title: Правила аукціону
description: все, що вам потрібно знати про аукціони
published: true
date: 2023-03-08T01:18:04.250Z
tags: 
editor: markdown
dateCreated: 2023-03-07T23:34:22.344Z
---

# YCH:Правила аукціонів
Ви можете продавати свої YCH, комішки, адоптів, предмети ручної роботи та все інше, що може спасти вам на думку, за умови, що це створено вами, або вам належить.

Для того щоб <a href="https://ych.commishes.com/auction/create/">створити</a> привабливий аукціон, вам треба додати назву та гарне зображення, щоб дати вашим клієнтам уявлення про те, що вони отримають. Щоб продемонструвати свою роботу, додайте матеріали до свого <a href="https://portfolio.commishes.com/">портфоліо</a>. 

Створюючи аукціон, завжди важливо пам’ятати про деякі основні вказівки, які підвищать шанси на успішність ваших аукціонів і, отже, полегшать вашу роботу.

Опис аукціону повинен містити найважливішу інформацію, а саме:
- **Що ви продаєте:** слот комішок, YCH, перефарбування бази, адопта чи предмет?
- **Варіанті винагороджень за певні суми ставок** — якщо вони у вас є. Ви не можете збільшити ціну аукціону пізніше.
- **Варіанти оплати** *Примітка: не дозволяється стягувати з клієнтів комісії за переказ коштів*.
- Атрибуція для аукціонів **баз/лайнів** і **адоптів**.

Після того, як ви продасте свої аукціони, вас і ваших клієнтів буде переведено в CRM, де ви зможете обговорити всі деталі замовлення.

Щоб завершити замовлення вам треба <a href="https://ych.commishes.com/account/">завантажити результат</a>, таким чином ваш клієнт зможе залишити <a href="https://loot.commishes.com/">відгук</a>.

## Основні правила для кожного аукціону

- Для створення аукціонів вам потрібен <a href="https://account.commishes.com/user/register/">зареєстрований</a> обліковий запис.
- Витвір мистецтва використаний на вашому аукціоні має бути вашим власним або ви повинні мати дозвіл на його використання, або тому, що ви ним володієте, або тому, що це безкоштовна база. *Якщо ви не оригінальний художник, ви повинні дати пошану, включаючи посилання на них. Просто вказати їх ім’я недостатньо.*
- Ваша початкова ставка має бути мінімальною від того, за що ви готові працювати.
- Вимагати плату комісії за переказ або платіж через Paypal Friends and Family заборонено.
- Ви повинні дотримуватися посібника з рейтингу контенту (посилання додам коли перекладу)
- Переконайтеся, що ваш аукціон відповідає вибраній вами категорії.

# Поради

## Створіть привабливу обкладинку
Обкладинка — це прев'ю, яке користувачі бачать, коли відкривають посилання на ваш аукціон або переглядають мініатюри на домашній сторінці. Це те, що користувач перевірить, коли він оцінюватиме, чи варто йому купувати ваше мистецтво.

Оскільки це найважливіша частина для покращення ваших аукціонів, ми розглянемо їх окремо.
### Охайний лайн арт
Багато користувачів завантажують безладний скетч або навіть фотографію, зроблену на телефон. Очевидно, коли покупець це бачить, він втрачає впевненість і менш схильний купувати.

Завантажуючи цифрові арти, переконайтеся, що лініїї чіткі та чисті. Для традиційних малюнків ми наполегливо рекомендуємо відсканувати арт або підправити його за допомогою застосунків для обробки зображень.

### Використовуйте кольори, у пастельних тонах
Завантаження скетчу з чистим білим фоном (або без фону) робить вашу ілюстрацію ледве помітною. Додавання базового фарбування (і навіть шейдингу) часто робить дива на аукціонах. 

Намагайтеся також триматися подалі від конфліктних кольорів. Пастельні кольори зазвичай підходять найкраще і роблять малюнок приємним до очей.

### Водяний знак, але не зловживайте ним
Ми часто знаходимо крадіїв на платформі. На жаль, коли йдеться про гроші, люди намагаються вкрасти в інших. Найефективніший спосіб — це додати підпис чи водяний знак на малюнок.

Кмітливо зроблений водяний знак буде важко видалити, не перемальовуючи частини зображення, але він досить непомітний, щоб зацікавлений покупець не злякався або навіть не міг з’ясувати, що знаходиться під водяним знаком.

## Додайте корисний опис

На це часто не звертають уваги. Хороший опис і чіткі інструкції щодо того, що вам комфортно малювати, завжди важливі.

### Рівні
Досить часто кілька рівнів допомагають підтолкнути користувача на цю невеличку надбавку. Пропонуйте привабливі рівні, які заохочують користувача, але не видаляйте базові та очікувані частини з роботи, якщо рівень не досягнутий.

Подумайте про рівні як про ціль для якої потрібні зусилля. Так вони продаються краще.

## Ваш послужний список

Ніколи не недооцінюйте важливість портфоліо з повноцінними малюнками та історією виконаних замовлень.

Часто постійні підписники просують аукціон. Отже, здорова кількість слідкувачів і підписників, безсумнівно, сприятиме кращим продажам.

### Завантажуйте результати

Після завершення аукціону вам завжди треба завантажити результати. Це дасть клієнту можливість надіслати вам відгук, що також підвищить вашу репутацію.

Це також враховується для аукціонів з адоптами або приватних замовлень. Для приватних комісій ми рекомендуємо завантажити заповнювач місця. Коли ви продали адопта, було б чудовим рішенням завантажити файл із іменем нового власника на ньому.

### Репутація
Ваша репутація зростатиме кожного разу, коли ви отримаєте позитивний відгук за завершене замовлення. Кожного разу, коли ви створюєте новий аукціон, ви отримуватимете невеличкий мінус до репутації, щоб запобігти спаму. Але нехай це вас не збентежує, піднімати репутацію легко!

## Час — найважливіший
Багато новачків вважають, що 7-денний аукціон має більше шансів продатись, ніж 3 або 1-денний аукціон. І хоча загалом імовірніше, що ви отримаєте ставку, також цілком можливо, що користувач просто забуде про ставку на вашому аукціоні, коли таймер закінчиться.

Тому вам слід віддавати перевагу коротшим аукціонам із нижчими початковими ставками, які підвищуються, а не аукціонам, які тривають протягом тривалого часу в очікуванні отримання однієї ставки.

## Виставлення цін
Це ще один важливий фактор ваших аукціонів. Встановіть *якомога нижчу початкову ставку*. Це вам значно допоможе. Система опосередковано винагороджує аукціони низькою початковою ставкою. Це пов’язано з тим, що наш алгоритм надає перевагу користувачам, які, ймовірно, продадуть аукціон. Пам’ятайте, що аукціон завжди автоматично коригуватиме свою ціну. Якщо ваше мистецтво коштує $40, воно отримає ставку $40 незалежно від того, чи початкова ставка становить $1 або $30. 
Але також важливо не надто занижувати ціну за свій час та старання! Не ставте мінімальну ставку в $5 якщо це повноцінна робота на яку витратите годин 8, і тим паче якщо ви вже давно не новачок в малюванні. Це погано впливатиме як і на ваш заробіток так і на художній ринок в цілому.

Виконуйте цю вправу кожного разу, коли створюєте аукціон. Виберіть бажану початкову ставку (наприклад, $30) і зробіть знижку $5. Потім запитайте себе: «Чи продав би я це за $25?» якщо відповідь ствердна, то повторюйте, доки не досягнете ціни, коли вам більше не буде комфортно. **Попросити друга поторгуватися з вами дуже допомагає!**

## Темп
Як правило, ми рекомендуємо проводити не більше 1-2 аукціонів на місяць. Ви можете розміщувати скільки завгодно, але ви побачите, що ажіотаж на ваших аукціонах потребує деякого часу, щоб відновитися. Якщо ви опублікуєте занадто багато аукціонів, ви швидко виснажите своїх користувачів.

## Уникайте переробки
Хоча переробка корисна для навколишнього середовища, коли клієнт купує щось у вас, він очікує оригінальної роботи. Якщо ви перепродаєте той самий аукціон іншому покупцеві, інтерес до ваших аукціонів швидко зникне.

## Кроспостинг
Зазвичай дозволено завантажувати ті ж самі аукціони на декількох сайтах.

Однак, щоб уникнути можливих проблем, слід мати на увазі кілька речей:

- Вкажіть, що ваш аукціон опубліковано на інших сайтах в описі, і додайте посилання на всі інші платформи, на яких відбувається ваш аукціон.
- Не забувайте **оновлювати аукціон**. Для цього можна самим робити ставки, зроблені кимось на інших платформах.
- Якщо аукціон автоматично придбали в іншому місці, видаліть аукціон, це можна зробити у меню поруч з ним у вашому <a href="https://ych.commishes.com/account/">меню аккаунту</a>.

Не дозволяється робити ставки на власному аукціоні, щоб підвищити рейтинг або ціну. Якщо не вказано, що ваш аукціон є кроспостингом, його буде скасовано, а ваш обліковий запис призупинено через штучне підвищення ставок.

# Види аукціонів
Існує кілька відмінностей у типах аукціонів, які можна запропонувати, і кожен з них має кілька різних речей, які слід враховувати:

- **YCH:** фіксована поза, у якій база змінюється, щоб виглядати як ваш OC/персонаж.
- **Слот комішок:** місця на індивідуальні замовлення, пропоновані художником
- **Перефарбування бази/лайну:** попередньо створена база, яка буде змінена відповідно до зовнішнього вигляду вашого OC/персонажа. Велика різниця тут полягає в тому, що базу/лайн не потрібно робити самостійно. Якщо ви пропонуєте аукціон на базі/лайні, ви повинні додати інформацію про оригінального художника в опис вашого аукціону.
- **Адопт:** готовий до використання персонаж. Якщо ви не є автором адопту, будь ласка, додайте підтвердження свого права власності до опису та вкажіть ім’я оригінального художника.

## Правила для використання баз
Деяким художникам потрібен невеликий поштовх для творчості. І використання бази для замовлень або аукціону YCH цілком допустимо. Щоб забезпечити безпеку нашої спільноти та допомогти покупцям прийняти зважене рішення, у нас є кілька простих правил використання баз:

- Ви **повинні** не приховувати факт того що ваш аукціон/пропозиція використовує базу.
- Включіть посилання на сторінку оригінального художника/точну базу, яку ви використовуєте. Це також може бути сторінка поза Commishes.
- Додайте посилання на умови художника, від якого ви взяли базу.
- **Ці правила також стосуються адоптів виконаних на базах.**

Недотримання цих вимог може призвести до скасування аукціону та призупинення дії вашого облікового запису.

### Правильне розкриття
Додаючи посилання на першоджерело художника, переконайтеся, що сторінка відповідає нашим мінімальним вимогам:

- Сторінка, на яку ви залишаєто посилання, не має бути групою, яка роздає бази. Це означає, що ми не приймаємо групи типу «Безкоштовні бази» у Facebook чи VK як джерело. Будь ласка, попрацюйте та знайдіть оригінального виконавця.
- На сторінці, на яку ви посилаєтеся, має бути зазначено, що базу можна використовувати в комерційних цілях.

Якщо художник, базу якого ви продаєте, не має такої сторінки, попросіть його додати цю інформацію. Якщо вони явно не дозволять вам використовувати їх роботу, ми видалимо аукціон.

### Зразок тексту
Пишучи свій опис, ви повинні додати щось на зразок цього:

Цей аукціон проводиться з використанням бази. Оригинільний художник: https://somebody.deviantart.com/ Посилання на базу: https://somebody.deviantart.com/the_base  Правила використання бази: https://somebody.deviantart.com/journal/123456-rules-for-my-bases

Сторінка умов використання має містити приблизно такий текст:

Ця робота є основою. Ця база є безкоштовною/платною для використання. Комерційне використання ліцензіатом допускається.

### Належна скарга на базу
Якщо ви натрапите на публікацію на Commishes, яка використовує базу без надання належного посилання на джерело або не дотримується умов обслуговування художника, ми будемо вдячні за те, що ви поскаржитеся на малюнок як про вкрадений. Під час подання скарги враховуйте наступне:

- Додайте посилання на малюнок. Якщо ми не зможемо переконатися, що він був спочатку опублікований кимось іншим, ми не можемо вжити жодних заходів.
- Переконайтеся, що художник не опублікував свої умови на іншій сторінці. Іноді художники додають свої умови обслуговування в щоденник (DeviantArt).

### Як правильно захистити свої бази?
Якщо ви митець і натрапили на цю сторінку через те, що хтось використав вашу базу у спосіб, на який ви не погоджувалися, зверніться до нашої служби підтримки. Ми будемо раді Вам допомогти. Ось також невеличкий список порад, які завадять крадіям нажитися на вашій роботі:

- Додайте текст ліцензії до опису ваших зображень.
- Вкажіть на сторінці свого профілю, що ваші бази не можна використовувати в комерційних цілях.
- Додайте підпис/водяний знак до вашої ілюстрації. Таким чином людям буде легше вас знайти.

## Правила для адоптів
Усі вадопти мають бути опубліковані в категорії «Adoptables». Це також включає в себе зброю або одяг, які можна "всиновити". Адопти опубліковані в будь-якій іншій категорії, будуть видалені, і навпаки.

- 